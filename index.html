---
layout: home
title: Fun for Kids
subtitle: English is fun!
---

<p>Cześć!</p>
<p>
Nazywam się Joanna Hadzicka (lub po prostu Asia). Zapraszam Cię w podróż przez wyjątkowy świat zabawy językiem angielskim i magiczną krainę książek Usborne — świat, który wciąga, zachwyca i inspiruje, zarówno dzieci, jak i dorosłych.
Jestem psychologiem, nauczycielką angielskiego (chociaż nie anglistą), mamą przedszkolaka, który od swoich najmłodszych lat towarzyszy mi w tej przygodzie, oraz animatorką dziecięcych i rodzinnych aktywności. Kocham łączyć naukę z zabawą, wierzę, że dobre książki mają moc zmieniania świata małego (i starszego) czytelnika, a o dwujęzyczności zamierzonej powinien dowiedzieć się każdy rodzic, opiekun i nauczyciel. Bo język obcy może od początku nie być obcy, tylko po prostu drugi, a otaczanie językiem angielskim może być przyjemnością dla dorosłych i Fun for Kids!
</p>
<p>
Co robię na co dzień? Działam w kilku obszarach, które wzajemnie się przenikają:
Wyjątkowe, anglojęzyczne książki dla dzieci – doradzam w wyborze tytułów dopasowanych do wieku, potrzeb i zainteresowań dzieci, sprzedaję książki wydawnictwa Usborne wysyłkowo i stacjonarnie, tworzę pakiety dla domowych i szkolnych biblioteczek, oferuję książki na prezenty i nagrody. Pomagam tworzyć anglojęzyczne biblioteczki w szkołach językowych, placówkach i instytucjach. Pokazuję, jak wykorzystywać je na co dzień: w domu, żłobku, przedszkolu, szkole, w parku, na wakacjach - gdziekolwiek jesteś.
Anglojęzyczne eventy, wydarzenia czytelnicze i materiały – prowadzę warsztaty, zabawy czytelnicze w żłobkach, przedszkolach, szkołach oraz podczas festynów i wydarzeń dla dzieci i rodzin, łącząc zabawę z nauką. Szukam pomysłów i tworzę materiały do zajęć, które uzupełniają czytelnicze zajęcia i warsztaty.
Wsparcie we wprowadzaniu dwujęzyczności zamierzonej - opowiadam o wychowaniu dwujęzycznym, doradzam w jaki sposób otaczać językiem angielskim dzieci w zależności od sytuacji w różnych rodzinach i placówkach, dzielę się swoim doświadczeniem i historiami dwujęzycznych rodzin. Słucham Waszych historii, sukcesów i trudności i dzielę się swoimi.
Mentoring i wsparcie dla początkujących Partners – pomagam osobom, które chcą rozpocząć własny biznes z książkami we współpracy z wydawnictwem Usborne. Dzielę się doświadczeniem, daję praktyczne narzędzia, wspieram w pierwszych krokach i wzajemnie wspieramy się w późniejszym działaniu. Tworzymy naszą usbornową społeczność, dzięki której angielskie książki trafiają w jak najwięcej małych rączek, “język obcy” przestaje być “obcy” - jest po prostu drugi.
</p>
